# تا حد ممکن همه‌ چیز را خودکار کنید
اگرچه امروزه ابزارهای اتوماسیون توسعهٔ نرم‌افزار بسیار زیادی در اختیار دولوپرها قرار دارد، اما برخی از ایشان ترجیح می‌دهند که به جای استفاده از این ابزارها، کارها را به صورت دستی انجام دهند که شاید دلیل چنین مقاوتی، یکسری باورهای نادرست در مورد اتوماسیون باشد که مهم‌ترین آنها عبارتند از:

باور نادرست ۱: اتوماسیون صرفاً برای تست است
گرچه Automation (اتوماسیون) بیش از هر جای دیگری در فرایند تست نرم‌افزار صورت می‌گیرد اما این در حالی است که اگر اسکریپتی بنویسیم که بسیاری از کارهای روزمهٔ ما همچون گزارش‌گیری، مستندسازی، کامپایل، دیپلویمنت و … را انجام دهد، به مراتب از کلیک‌های ماوس قابل‌اعتمادتر است.

باور نادرست ۲: اگر از IDE استفاده کنیم، نیاز به اتوماسیون نداریم
IDEها دارای تنظیمات بسیار پیشرفته‌ای هستند که بسیاری از کارهای تکراری دولوپرها را انجام می‌دهند اما این در حالی است که به سختی می‌توان این تضمین را ایجاد کرد که در یک تیم توسعهٔ نرم‌افزار، تک‌تک دولوپرها از تنظیمات (Settings) یکسانی برخوردار باشند اما سیستم‌های اتوماسیون بیلدی همچون Ant (برای زبان برنامه‌نویسی جاوا)، iMacros و یا Selenium، به سادگی چنین امکانی را در اختیار ما قرار می‌دهند.

باور نادرست ۳: برای این کار، باید کار با ابزارهای زیادی را یاد گرفت
شما با استفاده از زبان‌های اسکریپت‌نویسی شل همچون بش یا پاورشل به سادگی می‌توانید دست به نوشتن اسکریپت‌هایی بزنید که کلیهٔ کارهای شما را خیلی سریع انجام دهند.

علاوه بر این، برای اسکریپت‌نویسی شما اصلاً نیازی به یادگیری زیر و بم زبانی همچون Bash و یا ابزارهایی که پیش از این معرفی شدند ندارید. در چنین مواقعی، به محض نیاز به انجام کاری، تکنیک‌های مرتبط با همان کار را با سرچ در وب و مطالعهٔ منابع مختلف یاد بگیرید و اصلاً زمان خود را روی یادگیری از ۰ تا ۱۰۰ ابزار مد نظر نگذارید!
