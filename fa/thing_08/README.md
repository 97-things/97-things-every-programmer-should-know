# پیش از آن که دیگران را متهم کنید، کد خود را چک کنید!

رفتاری رایج در میان اکثر برنامه نویسان دنیا این است که وقتی اسکریپتی می‌نویسند که کار نمی کند، پیش از هر چیز تقصیر را به گردن کامپایلر، وب سرویس و یا حتی سایر برنامه نویسان می‌اندازند که چنین رویکردی در اکثر مواقع نادرست است. اگرچه گاهی اوقات پیش می‌آید که مثلاً باگی در یک وب سرور مثل آپاچی به وجود می‌آید و همین مسأله منجر به بوجود آمدن مشکلی برای ما می‌شود، اما از آنجا که چنین نرم افزارهایی جهانی هستند و عدم وجود باگ در آن‌ها از اهمیت ویژه ای برخوردار است، توسعه دهندگان چنین نرم افزارهایی در اسرع وقت آن باگ را رفع خواهند کرد. لذا وقتی کد ما کار نمی کند، پیش از هر چیز و هر کس، می بایست انگشت اتهام را به سمت خودمان نگاه داریم …

گاهی اوقات هم برای برنامه نویسان پیش می‌آید که با مشکلی مواجه می‌شوند و این در حالی است که ایشان از یک برنامه جدید متن باز که نسخه آن هم 0.1 است استفاده می کنند. در چنین شرایطی ایشان می‌توانند به عدم کارکرد صحیح نرم‌افزار یا سرویس مورد نظر خود شک کنند اما وقتی پای سرویس های با قدمت زیاد به میان می آید که گاها چندین میلیون کاربر در سرتاسر دنیا دارند، می بایست شکی به خود راه ندهیم که مشکل از خود ما است!
