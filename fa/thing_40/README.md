# برنامه‌هایی که می‌نویسید را کاربرپسند کنید

اگر به فولدر Downloads سیستم خود نگاهی بیندازید، و ببینید که پر است از فایل‌های zip و exe که شاید حتی یک بار هم آن‌ها را استفاده نکرده باشید! شما جزو آن دسته از کاربرانی هستید که علاقمند به جمع آوری هرگونه نرم افزاری -از نرم افزاری های گرافیکی گرفته تا هک و غیره- هستید.

در نقطه ی مقابل این دست کاربران، کاربرانی هستند که خیلی وسواسی هستند و دوست دارند که سیستم خود را تا حد ممکن تمیز نگاه دارند و صرفاً نرم افزارهایی را روی آن نصب کنند که به آن ها نیاز دارند. این دست کاربران خیلی برایشان مهم است نرم افزاری که Install می‌کنند، قابلیت Uninstall شدن داشته باشد؛ لذا اگر برنامه یی نوشته‌اید که نمی‌توان را آن را حذف نمود و یا اگر می‌شود، به سختی این کار صورت می‌گیرد، به طور حتم نظر مساعد این دست از کاربران را از دست خواهید داد.

اگر برنامه یی که نوشته‌اید که Graphical User Interface (یا به اختصار GUI به معنی رابط کاربری گرافیکی) دارد، تا حد ممکن مراحل انجام کار را ساده نگاه دارید و همچون نرم افزارهای شرکت ادوبی، از منوهای تو در تو و گاها گیج‌کننده استفاده نکنید.

اگر یک لایبرری نوشته اید، بهتر است که در سایت مربوطه یا صفحه ی گیت هاب لایبرری خود، راهنمایی خلاصه و مفید از نحوه ی کارکرد لایبرری خود در نظر بگیرید. نیاز به توضیح نیست که لایبرری های رغیب همیشه ادعا می‌کنند به بهینه‌تر هستند، راحت‌تر هستند، سبک‌تر هستند و بسیار مزیت دیگر؛ لذا اگر به هر دلیلی در چند دقیقه ی اول نتوانید مشتری بالقوه ی خود را به مشتری بالفعل درآورید، این رقبای شما هستند که برنده ی بازی خواهند بود.

به طور کلی، شما به عنوان یک توسعه‌دهنده ی نرم‌افزار -خواه یک پروژه ی اپن سورس برای تفنن بنویسید و خواه پروژه ی بزرگ یک مشتری را کدنویسی کنید- می بایست این نکته را مد نظر داشته باشید که کاربران نرم افزاری بسیار بی‌وفا هستند و به محض آن که نرم افزاری بیابند که از نرم‌افزار شما ارزان‌تر، کاربرپسندتر، بهینه‌تر و در کل اثربخش تر باشد، به سمت رقبای شما خواهند رفت؛ لذا وقتی کدنویسی می‌کنید، به نیازهای پایه یی کاربران -که اغلب اوقات آنقدر بدیهی هستند که از قلم می‌افتند- تمام توجه خود را به کار گیرید.
