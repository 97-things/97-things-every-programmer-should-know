# طوری کد بزنید که گویی قرار است تا آخر عمر سورس‌کدتان را ساپورت کنید!

۹۶ چیزی که در این دورهٔ آموزشی مطرح شده یک طرف، پیاده‌سازی آنچه در ادامه می‌بینید طرف دیگر:

طوری کد بزنید که گویی قرار است تا آخر عمر سورس‌کدتان را ساپورت کنید!

در واقع، اگر بتوانیم در حین کد زدن چنین چیزی را رعایت کنیم، اتفاقات بسیار خوبی در انتظار ما خواهد بود. برای روشن‌تر شدن اهمیت این مسأله، اجازه دهید شرایط زیر را مد نظر قرار دهیم.

فرض کنیم وقتی که با یک شرکت نرم‌افزاری به عنوان دولوپر قرارداد می‌بندیم، کارفرمای ما این اجازه را خواهد داشت که تا ۱۰ سال آینده، در هر ساعت از شبانه‌روز -مثلاً ۳ نیمه‌شب- با ما تماس گرفته و پشتیبانی طلب کند.

صرفاً در چنین شرایطی است که ما در انتخاب نام کلاس‌ها، متدها و متغیرها تمام دقت را به خرج خواهیم داد تا نام‌هایی بامسمی انتخاب کنیم، فانکشن‌هایی نخواهیم نوشت که طول آنها صدها خط باشد، از دیزاین پترن‌ها به بهترین شکل ممکن استفاده خواهیم کرد،‌ کامنت‌گذاری اصولی خواهیم داشت و چیزهایی از این دست.

به خاطر داشته باشیم کدی که ما به عنوان دولوپر می‌نویسیم، به نوعی جزو رزومهٔ ما محسوب می‌گردد و دیگر دولوپرهایی که با کدهای ما کار خواهند کرد، از روی نحوهٔ کدنویسی ما به میزان حرفه‌ای بودن ما نیز پی خواهند برد و در دراز مدت ایماژی مثبت یا منفی نسبت به ما شکل خواهد گرفت.
