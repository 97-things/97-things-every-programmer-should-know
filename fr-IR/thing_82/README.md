# تست نرم‌افزار و سورس‌کد را آخر شب‌ها و آخر هفته‌ها انجام دهید!

یکی از مسائلی که باعث می‌گردد دولوپرها پیش از تست کردن تغییرات خود، اقدام به کامیت آنها روی یک سیستم ورژن کنترل همچون گیت کنند این است که معمولاً تست‌ها زمان قابل‌توجهی برای تکمیل شدن به خود اختصاص می‌دهند. به همین دلیل، توصیه می‌شود که از زمان‌هایی که کار نمی‌کنید، مثل شب‌ها و آخر هفته‌ها، برای کارهای اتوماسیون همچون تست‌های طولانی و زمان‌بر استفاده نمایید و به سادگی صبح روز بعد خواهید توانست نتایج، لاگ‌ها و غیره را مشاهده کنید.

نکته‌ای که در ارتباط با تست نرم‌افزار در زمان‌های فوق‌الذکر وجود دارد این است که شبکه و همچنین سرورها در چنین زمان‌هایی بار و فشار زیادی رویشان نبوده و بالتبع با سرعت‌ بیشتری می‌توانند تسک‌های در نظر گرفته شده را تکمیل کنند.

با انجام کمی محاسبات و برخورداری از دانشی نسبی در مورد اسکریپت‌نویسی، می‌توان به سادگی تعدادی کرون جاب ایجاد کرد تا تست‌های مدنظرمان را در شب‌ها، آخر هفته‌ها و دیگر روزهای تعطیل رسمی تکمیل کنند.
