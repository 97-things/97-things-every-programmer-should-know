# Bırakın Projeniz Kendi Adına Konuşsun

Sizin projenizde muhtemelen bir versiyon kontrol sistemi mevcuttur. Belki de otomatik testlerle doğruluğunu doğrulayan bir sürekli entegrasyon sunucusuna bağlıdır. Bu harika.

Kod metrikleri toplamak için sürekli entagrasyon sunucunuza statik kod analizi araçları dahil edebilirsiniz. Bu metrikler, kodunuzun belirli yönleri hakkında geri bildirim sağlayacagi gibi onların zamanla gelişimi hakkında da bilgi sağlar. Kod metriklerini yüklediğinizde, geçmek istemediğiniz kırmızı bir çizgi her zaman olacaktır. Varsayalım %20 test kapsamıyla başladınız ve asla %15'in altına düşmek istemiyorsunuz. Sürekli entegrasyon, tüm bu sayıları takip etmenize yardımcı olur, ancak yine de düzenli olarak kontrol etmeniz gerekir. Bu görevi projenin kendisine devredebileceğinizi ve işler kötüye gittiğinde rapor vermesi için ona güvenebileceğinizi hayal edin.

Projenize bir ses vermelisiniz. Bu, e-posta veya anlık mesajlaşma yoluyla yapılabilir ve geliştiricilere sayılardaki en son düşüş veya iyileşme hakkında bilgi verilir. Ancak projeyi bir aşırı geri bildirim cihazı (extreme feedback device - XFD) kullanarak ofisinizde somutlaştırmak daha da etkilidir.

XFD fikri, otomatik analizin sonuçlarına dayalı olarak bir lamba, taşınabilir bir çeşme, bir oyuncak robot ve hatta bir USB roketatar gibi fiziksel bir cihazı kullanmaktır. Sınırlarınız ne zaman kırılsa, bu cihaz durumunu değiştirir. Lamba örneğini düşünürsek, lamba parlak ve belirgin olarak yanacaktır. Eve gitmek için kapıdan aceleyle çıkıyor olsanız bile bu mesajı kaçıramazsınız.

Aşırı geri bildirim cihazının türüne bağlı olarak, yapı kesintisini duyabilir, kodunuzdaki kırmızı uyarı sinyallerini görebilir ve hatta kodunuzun kokusunu bile alabilirsiniz. Dağıtılmış bir ekipte çalışıyorsanız, cihazlar farklı konumlarda çoğaltılabilir. Proje yöneticinizin ofisine, projenin genel sağlık durumunu gösteren bir trafik ışığı yerleştirebilirsiniz. Proje yöneticiniz buna memnuniyet duyacaktır.

Uygun bir cihaz seçerken yaratıcılığınızın size rehberlik etmesine izin verin. Popüler kültürlü biri iseniz, takım maskotunuzu radyo kontrollü oyuncaklarla donatmanın yollarını arayabilirsiniz. Daha profesyonel bir görünüm istiyorsanız, şık tasarımlı lambalara yatırım yapın. Daha fazla ilham almak için İnternet'te arama yapın. Elektrik fişi veya uzaktan kumandası olan her şey, aşırı geri bildirim cihazı olarak kullanılma potansiyeline sahiptir.

Aşırı geri bildirim cihazı, projenizin ses kutusu görevi görür. Proje şimdi fiziksel olarak geliştiricilerle birlikte yaşıyor, ekibin seçtiği kurallara göre onları şikayet ediyor veya övüyor. Konuşma sentezi yazılımı ve bir çift hoparlör uygulayarak bu kişileştirmeyi daha da ileri götürebilirsiniz. Şimdi projeniz gerçekten kendi adına konuşuyor.

[Daniel Lindner](http://programmer.97things.oreilly.com/wiki/index.php/Daniel_Lindner) tarafıdan.